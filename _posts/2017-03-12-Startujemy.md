---
layout: post
title:  "Startujemy!"
date:   2017-03-12 16:21:27 +0100
categories:
---
Witaj wędrowcze w moich skromnych progach! Widzę, że przybyłeś żądny wiedzy i przygód. W takim razie trafiłeś idealnie, jednak muszę cię ostrzec. Wśród pradawnych zwą mnie Śmieszkiem I", lub jak kto woli "Laughter Lenon". Oznacza to, że natrafisz tu na masę nieśmiesznych i suchych żartów. Jednak prawdziwa przygoda nie może obyć się bez niedogodności, to byłoby zbyt piękne.

Tak więc, skoro opowiedziałem Ci już co nieco o tym kawałku mojego sucharka, pozwól że opowiem o sobie i pomyśle na siebie. Aktualnie powoli zbliżam się do końca studiów inżynierskich z informatyki. Powiedzmy, że nawet mi to wychodzi, a bosowie padają pod moimi palcami kodera. Nie obeszło się jednak bez poważnych blizn i urazów psychicznych. Od zawsze interesowała mnie rozrywka w postaci gier wszelakich. Od elektronicznych, przez planszowe, aż po gry wyobraźni. Perk "Gracz" był dla mnie bardzo ważny i pchnął mnie w objęcia kodowania. Dlatego też po niezliczonych godzinach otrzymanej rozrywki postanowiłem zadbać o to, by kolejne pokolenia bawiły sie conajmniej równie dobrze. Nie trudno odgadnąć, wędrowcze, że planuję w przyszłości związać się z produkcją i kreacją nowych, niesamowitych światów.

Do tej pory nie robiłem zbyt wiele, żeby sprostać swoim oczekiwaniom i pomysłom. Na szczęście przed tobą, przybyszu, zjawił się Kot z dumnej [Kociej Krainy](http://kot-zrodlowy.pl/), który powiedział mi o ciekawej inicjatywie, jaką jest [konkurs Daj się poznać](http://devstyle.pl/daj-sie-poznac/). Dzięki temu mając nad sobą bat wyższej istoty mogę regularnie czynić postępy, wyszukiwać interesujące mnie tematy i wdrażać w swoim wykonaniu. Mam nadzieję, że nie osamotnisz mnie w tej wędrówce, drogi przybyszu, jako że samemu mogę nie sprostać temu wyzwaniu! W zamian mogę obiecać wspólny loot, jak i exp.

Jaką obieram taktykę na tą wyczerpującą wyprawę? Postanowiłem zrobić prosty top-down shooter z elementami rpg. Na obecną chwilę wiem tylko, że całość odbędzie się w sąsiedniej krainie słodyczy. Wyobrażam sobie już masowe mordy żelków na ciasteczkach, a wszystko obficie skompane w mleku. Stąd też nazwa projektu "Whipped Cream". Całość będę realizował na silniku Unity, z którego chcę wyciągnąć jak najwięcej, niczym Geralt z Płotki. Wspólnie zobaczymy jak potoczą się losy tej niesamowitej kampanii.

Bez Ciebie drogi wędrowcze nie moge wyruszyć dalej, jako że jakaś tajemna siła wciąż powtarza mi "Przed wyruszeniem w drogę należy zebrać drużynę.". Bądź więc moim wsparciem, strzelcem, magiem, czy też wojownikiem i przeżyjmy tę przygodę wspólnie. Następny wpis jaki zamieszczę w dzienniku, będzie już bardziej związany z samym projektem.

A cóż to! O nie, nie powstrzymam tego! No nic, ja to tylko tak tu zostawię ![picture alt](http://devstyle.pl/wp-content/uploads/2017/01/dsp2017_fb_cover-1024x379.jpg"
